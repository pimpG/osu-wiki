---
outdated: true
---

# วิธีการทำให้บีทแมพของคุณผ่านการวิจารณ์บีทแมพ

เพื่อที่จะให้บีทแมพของคุณถูก[จัดอันดับ](/wiki/Beatmap/Category#ranked)นั้น บีทแมพของคุณจะต้องผ่าน[การวิจารณ์บีทแมพ](/wiki/Modding)ก่อน มีหลายทางที่คุณสามารถขอให้คนตรวจสอบได้ดังนี้

## ช่อง #modreqs

**#modreqs** คือช่องข้อความในตัวเกมที่ ๆ คุณสามารถขอความช่วยเหลือ ([การวิจารณ์บีทแมพ](/wiki/Modding)) ในบีทแมพของคุณ โดยคุณต้องเลือกเพลงที่ต้องการความช่วยเหลือในการหาข้อบกพร่องก่อน และใช้คำสั่ง `/np` เพื่อส่งลิงก์ไปยังช่องนั้น ซึ่ง mapper หรือ [Beatmap Nomination Group](/wiki/People/The_Team/Beatmap_Nominators) บางคน อาจจะหาบีทแมพดี ๆ จากลิงก์ที่ผู้คนส่งมา

เว็บไซต์จะเก็บคำขอ 20 อันที่ใหม่ที่สุดและจะเปิดโอกาสให้คนช่วยหาข้อบกพร่องหาบีทแมพ

- พิมพ์คำสั่ง `!request` ลงในแชทเพื่อให้ BanchoBot ส่งข้อความส่วนตัวโดยมีบีทแมพสุ่ม ๆ มา
- พิมพ์คำสั่ง `!request list` ลงในแชทเพื่อให้ BanchoBot ส่งข้อความส่วนตัวโดยส่งลิสต์ของคำขอ 5 อันล่าสุด
- ให้ไปที่ [special map listing](https://old.ppy.sh/p/beatmaplist&r=8) ในเว็บไซต์หลักเพื่อดูคำขอ 20 อัน

ถ้าคุณส่งคำขอมากกว่า 2 ครั้งภายในระยะเวลาสั้น Bancho จะไม่เพิ่มคำขอให้!

มันไม่อาจจะเป็นวิธีที่ดีที่สุด แต่คุณควรจะลองมันนะ (อย่าไปนับมันเถอะ)

## Modding queues ในฟอรั่ม

[Modding Queues](https://osu.ppy.sh/community/forums/60) คือส่วนหนึ่งของฟอรั่มที่คุณสามารถเข้าไปดู คนวิจารณ์บีทแมพ ที่โพสต์จองคิวเพื่อขอตรวจสอบแมพได้ ซึ่งแต่ละคนก็มีกฎซึ่งคุณต้องทำตามเพื่อให้แมพของคุณได้รับตรวจสอบ

## ขอคนอื่นให้ตรวจสอบข้อบกพร่องสำหรับ M4M

mod4mod หรือ *M4M* คือการที่เราขอให้คนอื่น วิจารณ์บีทแมพของเรา และเราวิจารณ์บีทแมพของเขากลับ โดยวิธีนี้ให้ประสิทธิภาพสูงในการได้รับการวิจารณ์ จะมีประโยชน์อย่างยิ่งหากคุณรวมวิธีนี้กับ #modreqs หากมีคนโพสต์คำขอวิจารณ์บีทแมพที่นั่น เพียงแค่ถามพวกเขาว่าพวกเขายินดีที่จะทำ mod4mod หรือไม่ ส่วนใหญ่พวกเขาจะตอบ "ได้" ถึงอาจจะต้องใช้ความพยายาม แต่ก็คุ้มค่ากับการวิจารณ์บีทแมพที่คุณได้รับและประสบการณ์ที่คุณจะได้จากการวิจารณ์แมพคนอื่น

## ถามคนอื่นโดยตรง

การถามคนอื่นเพื่อหาข้อบกพร่องในบีทแมพของคุณก็ดีเหมือนกัน หากคุณถามคนที่ถูกต้อง ให้หาคนที่มี [kudosu](/wiki/Modding/Kudosu) เยอะ ๆ และไม่มีคิววิจารณ์บีทแมพ พวกเขามักจะยอมวิจารณ์บีทแมพ หากเขาไม่ยุ่ง ทั้งนี้ การถาม [BN](/wiki/People/The_Team/Beatmap_Nominators) เป็นสิ่งที่สำคัญมากในการทำให้บีทแมพของคุณถูกจัดอันดับ (ranked)
นี่คือเคล็ดลับดี ๆ:

- หากโปรไฟล์ของคน ๆ หนึ่งบอกว่า "เราไม่รับคำขอช่วยวิจารณ์บีทแมพ" คุณก็จะไม่ควรถามเขาถ้าเขาไม่ใช่เพื่อนคุณ
- อย่าเป็นคนเกเรทั้งในฟอรั่มและแชท หากคุณเป็นแบบนั้น จะไม่มีใครจะช่วยหาขอบกพร่องให้คุณหรอก **ใครจะไปช่วยคนที่เขาไม่ชอบล่ะ?**

ขอให้บีทแมพของคุณถูกจัดอันดับนะ!
